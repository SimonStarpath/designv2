---
---
Rapport kmom04 - färgschema
=========================

Uppgiften handlar om att tillämpa den teori vi har lärt oss i tidigare skeden som handlar om färgteori och typografi. Den går ut på att välja några webbplatser och analysera dem med avseende på dessa aspekter.

Urval
-----------------------
Mitt urval av webbplatser:

- Sony Mobile: min arbetsgivare
- Sweden Rock: festivalen som är något av en fastpunkt varje år, musiken jag älskar
- Julia Donaldson: barnboksförfattare vars berättelser är älskade av mina barn
- Axel Scheffler: barnboksillustratör som skapar väldigt charmiga karaktärer

Metod
-----------------------
Jag inleder min analys med att få fram vilken/vilka teckensnitt som används på webbplatsen. Tittar sedan efter vilka färger som dominerar och hur dem är placerade i förhållande till varandra i RYB-färghjulet. Kontrollerar sedan hur färgkontrasten är mellan textfärg vs bakgrundsfärg. Kollar sen andelen negativ space, om grid layout används och hur innehållet placeras ut i sidan. Avslutar med att kolla hur responsiv sidan är.

Resultat
-----------------------
###<a href="http://sonymobile.com">1. Sony Mobile</a>
[FIGURE src=image/sony.jpg?w=300]
[FIGURE src=image/Sony_Mobile.png?w=700]

Sony Mobile: Typsnittet på sidan är "SST W01" och har Helvetica Neue, Helvetica, Arial, sans-serif som backup i  i fallande ordning. Typsnittet är alltså utan serifer, med undantag för företagslogot, som består av endast företagsnamnet. Det är ganska stort radavstånd i texten och det bidrar till det luftiga intrycket man får av sidan. Sidans uppbyggnad tycks gå åt det minimalistiska hållet, där huvudfärgen är vit och texten är svart. I footern och navbaren är det tvärtom, dvs vit text på svart backgrund. Valet av denna monokroma design är en spegling av företagets logo, som är vit text på svart backgrund. Det är sparsamt med färger annars, det enda som tillkommer är olika blå-nyanser som tintar i varierande grad informationsknapparna och produktbilderna, som även de drar åt det mörka hållet. Orange används endast på ett par extremt välvalda ställen, "köp här"-knappen och till antal stjärnor som betyg på telefonerna, och det poppar ut, precis som säkerligen är meningen. Till den blå/lugna/trygga/sobra känslan som sidan förmedlar hoppar det orangea/hippa/ungdomliga fram på ett trevligt sätt, speciellt som det orangea också går mot en mer neutral nyans, så det inte blir skrikigt.

Webbplatsens färgval:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fff">
<td style="height: 50px; width: 50px; background-color: #000">
<td style="height: 50px; width: 50px; background-color: #00f">
</tr>
</table>

Åt det "minimalistiska" hållet dras även textstyckena på webbplatsen. Korta, nästan caption-lika, som lyfter fram kärnan i budskapet. Innehållet i sidan är centrerat, med mycket negativ space på sidorna och mellan de olika artikelstyckena. Webbplatsen använder sig av grid layout, som skiftar mellan användning av 1 column (representativ bild) och 3 kolumner (produktbilder med beskrivning). Webplatsen är responsiv, grid-elementen minskar i storlek efterhand som viewporten blir mindre, för att sedan ävergå från 3 kolumner till 1-kolumns layout; navbaren hoppar ner till en egen rad, för att så småningom försvinna och ersättas med hamburgenmenyn; footer-elementen, som ligger i en grid med 5-kolumner som innehåller en massa info-länkar, går över till att bli en lista som innehåller klickbara submenyer.

###<a href="http://swedenrock.com">2. Sweden Rock</a>
[FIGURE src=image/swedenrock.jpg?w=300]
[FIGURE src=image/Sweden_Rock.png?w=700]

Sweden Rock: när det kommer till val av typsnitt så är det "Open Sans" som gäller här, finns att finna <a href="https://fonts.google.com/specimen/Open+Sans">här</a> och har  Arial och sans-serif som backup, alltså inget speciellt i sammanhanget; webbplatsens logo är något mer avancerat, dels att bokstäverna har en 3D/laserskuret-effekt, dels kastar de en skugga, som gör att det hoppar ut i en annars platt webbplats. Det är en monokrom sida, där svart är grundfärgen och på det tillkommer mestadels gråtoner. Det som tillför färg i sammanhanget är företagets logo, som är guld/brons-färgat och gärna hamnar i blickfånget. All text ar annars vitt och kontrasterar fint mot sidans grånyanser. Inga texturer förekommer heller, förutom en lätt skrovlig papperstextur i banner.

Webbplatsens färgval:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fff">
<td style="height: 50px; width: 50px; background-color: #000">
<td style="height: 50px; width: 50px; background-color: #1c1c1c">
<td style="height: 50px; width: 50px; background-color: #262626">
<td style="height: 50px; width: 50px; background-color: #edd947">
</tr>
</table>

Svart (med/utan grånyanser) är det som man nuförtiden förknippar en stor del av hårdrocken med nuförtiden (svarta läderjackor, tröjor, hoodies, mm) så jag förstår valet av färg till webbplatsen. (Jeans/blå och silver/grå nitar hör mycket till 80-talets hårdrock). Just den gråsvarta backgrunden gör sig väl på sidan som presenterar <a href="https://www.swedenrock.com/festival/artister/sweden-rock-2020">artisterna</a> till nästa festival, det liksom gör att ögat dras till bandets bild och beskrivning.
Webbplatsen är modern och responsiv i sammanhanget med den obligatoriska hamburgaren som dyker upp när sidan förminskas, antalet grid-kolumner som minskar i antal en efter en, navbar som försvinner, antal footer-element som minskar likaså. Kul isammanhanget är att navbaren är sticky och stannar kvar när man scrollar så man alltid har nära till "innehållsförteckningen".

Denna webbplatsdesign (färgval, typsnitt osv) återkommer även i det svenska metalbandets (en av skaparna av melodiös death metal, även känt som Göteborgsoundet) <a href="http://www.inflames.com/">In Flames</a> hemsida.

###<a href="http://www.juliadonaldson.co.uk/">3. Julia Donaldson</a>
[FIGURE src=image/Julia_Donaldson.png?w=700]
Julia Donaldson är en uppskattad barnboksförfattare, vars böcker ofta får ta språnget och bli tecknade filmer. Med den åldersgrupp hon vänder sig till i åtanke var det nästan väntat att typsnittet hon vald för sin webbplats är <a href="https://sv.wikipedia.org/wiki/Comic_Sans">"Comic Sans MS"</a>, med "Comic Sans" som backup.
Det är två färger som definierar webbplatsen, det är rött och grönt, vilka är varandras komplement, alltså är den så kallade komplementär-modellen som används med avseende på färgval. Färgerna är nertonade, så det ger ett inbjudande intryck till att fortsätta läsa. Det är textstyckena som är viktiga på denna webbplats, därför förväntas man nog tillbringa mycket tid på sidan, något gälla, skrikiga nyanser hade tröttat ut ögonen ganska omgående annars. Innehållet är centrerat, med en sidebar på vänster sida.

Webbplatsens färgval:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ffffcc">
<td style="height: 50px; width: 50px; background-color: #cc0000">
<td style="height: 50px; width: 50px; background-color: #008000">
</tr>
</table>

Tyvärr har ingen större möda lagts på att göra webbplatsen responsiv; vänster sidebar placeras inte om när portrait mode används, vilket gör att artikel-delen blir extremt långsmal.

###<a href="https://axelscheffler.com/">4. Axel Scheffler</a>
[FIGURE src=image/Axel_Scheffler.png?w=700]

Samma färgval och användning av färgkomplementmodellen återfinns hos <a href="https://axelscheffler.com/">Axel Scheffler</a>. Intressant i sammanhanget är att denna kombination av röd-grön komplementfärger ofta återfinns i konstnärens teckningar också, kanske är det en kombination som barn tilltalas av. Här finns massvis med negativ space dessutom och vederbörande använder dessutom ett egenutvecklat teckensnitt, som han kallar för "AxelSchefflerSans", och <a href="https://fonts.google.com/specimen/Caudex">Caudex</a> från Google Fonts. Sidan är väldigt responsiv, finner det rent av väldigt fint komponerat i porträtt-läget.

Analys
-----------------------

I min undersökning finner jag att webbplatserna använder gärna typsnitt som är lättlästa och luftiga. Grid layout och negativ space är också vanligt förekommande. Användning av endast en färg eller 2 komplementfärger överväger. En accentfärg kan förekomma, dock sparsamt. Jag upplever att designen gärna rör sig mot minimalism, se t.ex. även webbplatesrna designade av konstnärerna/bokillustratörerna <a href="http://www.shauntan.net/">Shaun Tan</a> och <a href="https://www.oliverjeffers.com/">Oliver Jeffers</a>.

Referenser
-----------------------
<a href="https://color.adobe.com/sv/create">Färghjulet från Adobe</a>


Övrigt
-----------------------

Skriven av Simon Stjärnerstig och jag har inga kompisar att dela grupp med. :)
