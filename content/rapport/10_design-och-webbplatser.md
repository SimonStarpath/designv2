---
---
Uppdrag 2: Analysuppdrag Organisationen Valfrihet
=========================

Analysuppdraget från Organisationen Valfrihet väljer jag att tolka som att, givet alla webbplatser som undesökts under design-kursens gång och även av annan annan erfarenhet, vilka designelement är förhärskande och vilka designprinciper tycks användas oftast?  

Designelement
-----------------------
Det designelement som förekommer mest, kanske inte helt oväntat, är bilder. Bilderna fyller inte längre hela bredden på viewporten, utan får gärna ta upp runt 50% av bredden, ofta förekommande i kombinationer där bilden tar ena breddhalvan och text/slogan till bilden andra breddhalvan. Bilder får gärna vara kvadratiska. Ofta används bilder i s.k. cards, en vit bakgrund med eventuellt kvadratisk bild, någon text nedanför, kanske en knapp och/eller en badge.
Jag misstänker att alla dessa egenskaper kommer av att implementatörerna tänker på att det ska finnas en behaglig upplevelse på en mobil skärm, dvs en responsiv design.

Linjer finns mycket av dels riktiga sådana vågräta/lodräta för att skilja på olika sidavdelningar, men även upplevda sådana, där nyans/färgskillnader mellan layoutelement och liknande blir till gränslinjer. Punkter finns, men är inte vanliga.

Rektanglar finns mängder av, vare sig det är knappar, rektanglar runt artikelstycken, mm. Mer regel än undantag är att dessa rektanglar inte är fyllda längre, utan har bakgrundens färg och en border av en iögonfallande färg. Cirklar finns till viss grad, ofta i samband med ikoner för olika sociala medier eller andra kontaktuppgifter. Andra geometriska former, och specifikt organiska fårmer, är det ont om.

Bakgrunderna ska vara enfärgade, kan finnas något subtilt testur/mönster någon gång. Väldigt sällan finner man bilder som bakgrund, skarpa mönster, gradienter eller skarpa nyanser; det får gärna vara dova nyanser, gärna svart eller vit backgrund. Mer sammansatta färgscheman, som triaden, kan finnas, men då är det ändå en eller två färger som dominerar, medan den tredje osv kommer som en klick färg här och där.

Val av typsnitt har också gått mot lättlästa, utan serifer sådana. Det är sällan man träffar på kaligraferade eller dekorerade typsnitt.   

Det får gärna finnas massvis med negativ space i en webbplats.

Vid närmare eftertanke så verkar mänga av ovan nämnda "kriterier" vara valda för att få en schysst visuell upplevelse även på små skärmar, dvs det vi kallar för responsivitet.

Designprinciper
----------------

Mitt intryck är att de två förhärskande designprinciperna är balans och enhetlighet/harmoni.
Båda dessa tydliggörs av användning av gridlayout, som finns alltsomoftast. Vad gäller balans så synliggörs det av att ofta finns ett main-stycke som centreras mitt i skärmen, med/eller utan höger och vänster sidebar. Main-elementets gridlayout kan balansera vågrät (jämnt antal element) eller lodrätt (udda antal element). Det kan även förekomma som både och, t.ex. antal element som 2 - 3 - 2 - 3 eller mer komplext för att få rörelse i designen. Det handlar alltså om symmetrisk balans.
Harmonin/enhetligheten görs gällande av precis samma resonemang, som då ger repetition och rytm. Denna enhetlighet uppnås även genom användning av en monokrom färgpalett och jämnt fördelad negativ space.

Källor till teorin
------------------

1. <a href="https://dbwebb.se/article/vl.pdf">Visual Literacy</a>
2. <a href="https://en.wikipedia.org/wiki/Visual_design_elements_and_principles">Visual design elements and principles</a>
