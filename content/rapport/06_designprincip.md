---
---
Rapport kmom06 - designprincip
=========================

Uppgiften handlar om att undersöka ett urval av webbplatser med avseende på de designprinciper som de följer.

Urval
-----------------------
Jag bestämde mig för att undersöka webbplatser för favoritdrycker, nämligen öl och whisky.
Listan såsom tidigare:

- Guinness: ölfavorit nummer 1 sen min ungdom
- Hobgoblin: en ölsort jag upptäckte för något år sedan som jag uppskattar mycket
- Oban: fantastiskt fin single malt whisky

Metod
-----------------------
Snapshot av webbplatsernas med Firefox inbyggda "Ta skärmbild"-funktion. Halverade bildernas storlek med Programmet Paint 3D eftersom bilderna blev onödigt stora för avsedd användning. Försöker först se vilken känsla webbplatsen väcker, kollar sen val av färg och typsnitt. Undersöker sen vilka designelement som förekommer flitigt och avgör sedan vilken designprincip jag tycker implementatören har avvänt sig av. Anväde mig av teorin som jag tillgodogjort mig från <a href="https://www.canva.com/learn/design-elements-principles/">Canva</a>, <a href="https://en.wikipedia.org/wiki/Visual_design_elements_and_principles">Wikipedia</a>, pdf-en från Visual Literacy och självklart föreläsningsvideon på YouTube.


Resultat
-----------------------
###<a href="https://www.guinness.com/en/">1. Guinness</a>
[FIGURE src=image/guinness_1.jpg?w=700]
[FIGURE src=image/guinness_3.jpg?w=700]
[FIGURE src=image/guinness_2.jpg?w=700]
[FIGURE src=image/guinness_4.jpg?w=700]

Webbplatsens syfte är att presentera Guinness, visa på den långa traditionen och kontinuitewten in i framtiden. Det rent visuella som kännetecknar detta öl är den svarta färgen, vilket används flitigt, exempelvis är all negativ space svart istället för vit. Andra speciella element för ölmärket som gärna lyfts fram är Guinness-glaset och det tjocka, beständiga skummet, som övergår från svart, nyanset av brunt, till vit. Ett trick att binda samman webplatsen är att produktbilderna läggs gärna på en blurrad bakgrund, vare sig backgrunden är ett foto eller kaotiska linjer. Detta bidrar även till att få djup på sidan. Webbplatsen är monokrom (svart), där ljusbrunt/nästan gult används som accentfärg och vit som färg på typsnittet för att få hög kontrast. Det är precis samma färger som återfinns i logot, vilket förstärker känslan av allting hänger samman, dessutom har alla färger matta toner. Linjer förekommer som designelement i olika skepnader: tunna vertikala/horisontella avdelare, tjocka blurrade i bilderna. Punkter används också på ett snyggt sätt: de bildar tidslinjen på story-sidan, de blurras ut i bakgrundsbilderna och bildar imman som återfinns överallt på produkterna, vare sig det är glas eller flaska. Kanske faller det sistnämnda under avdelningen figurelement, dvs cirkel istället. Cirkel/utdragen cirkel är det figurelement som används annars på bl.a. knappar. Fotona tycks vara tagna med ljus inkommande från sidan, vilket gör att samspelet mellan inkommande ljus och skuggor tar fram djupet i flaska/glas och dropparna av imma får "kropp". Årtalsknapparna är vinklade något för att få skugga och bidrar till djupet i story-sidan. Med ovan resonemang tycker jag designprinciperna i webbplatsen är harmoni och perspektiv. Det återkommer gärna i undersidorna, perspektivprincipen används exempelvis även i årtalsbilderna under story-sidan: rulltrappan, vågen etc.

###<a href="https://www.wychwood.co.uk">2. Hobgoblin (Wynchwood Brewery)</a>
[FIGURE src=image/hobgoblin_1.jpg?w=700]
[FIGURE src=image/hobgoblin_3.jpg?w=700]
[FIGURE src=image/hobgoblin_2.jpg?w=700]
[FIGURE src=image/hobgoblin_4.jpg?w=700]
[FIGURE src=image/hobgoblin_5.jpg?w=700]

Hobgoblin, ölmärket från Wychwood Brewery, har inte Guinness långa tradition och mistoria, det har endast funnits i drygt 30 år. Webplatsen andas ungdomlighet, skämtsamhet, självironi (kanske för att det skapades av folk från generation X). Den är uppbyggd med 2 färger, blått och vitt, och rött kommer här och där som blickfång. Färgerna i sig andas ungdomlighet, till det bidrar även att det är mycket lyster i dem, till skillnad från Guiness dova skala. Det finns mycket negativ space, dess vita färg öppnar upp och framvisar innehållet, till skyllnad från Guinness svarta som liksom omfamnar innehållet. Bilderna visar endast flaskan/etiketten/glaset, resten är transparens och en lätt skugga om objekten de visar. En känsla av exklusivitet (kanske ironiskt?) ger bakgrundsmönstret av sammetstyg, som objekten nämnda tidigare liksom sticker fram ifrån lite granna pga skuggan. Annars byggs webbplatsen upp kring trollet och stjärnan, som båda ingår i märkets logo, precis som webbsidans färgval kommer från deras logo. TIll luftigheten bidrar också att trollet är endast ritat med endast kontur och tintad med lite färg här och där. Stjärnan, likaså cirkeln, är dem former som används som design element, vid sidan av linjer. Headings har "skrapmärken" som är transparanta, så bokstäverna knyter an till bakgrunden, samtidigt som de liksom "lyfter". Jag tycker den förhärskande designprincipen här är perspektiv.


###<a href="https://www.obanwhisky.com">3. Oban</a>
[FIGURE src=image/oban_1.jpg?w=700]
[FIGURE src=image/oban_5.jpg?w=700]
[FIGURE src=image/oban_2.jpg?w=700]
[FIGURE src=image/oban_4.jpg?w=700]

Även här har vi ett företag som vill knyta an till sin tradition och rötter, det mesta av innehållet på webbplatsen gör denna koppling till att produkten är ett resultat av platsen den har tillkommit och utvecklats på. Det synliggörs av den stora flash/videon som skiftar mellan långsamma panoreringar av landskap, hav, sjö, ort där företaget finns och närbilder på utrustning (kopparkärl, destillationsapparater), ekfat osv. Det långsamma tempot gör det lite lite drömskt och avstressande och förstärker känslan av historia. Det finns stora fina foton, både av äldre karaktär och nyare som fyller en halv sida av omgivningarna och Oban-destilleriet, något som är väldigt sparsamt med i de tidigare undersökta webbplatserna. Förutom den rörelse som finns i videorna, finns det även rörelse i till exempel Distillary och Heritage-sidorna där man använder sig av parallax-effekten. Rörelse finns även i produktbilderna, som åter långsamt vrider produkterna runt samtidigt som det alternativt zoomas in och ut. Webbplatsen är vit i färgen, inget mönster eller liknande, ligger något minimalistiskt över designen av sidan. Det förekommer sparsamt med design element (lite cirklar och linjer), en del text, men det är fotona och det visuella innehället som får ta plats. Jag finner att de designprinciper webbplatsen följer är enhetlighet, harmoni och rörelse.

Analys
-----------------------
Typsnitten i webbplatserna är utan serifer och lättlästa, inget som sticker ut. Webbplatserna använder gärna hela skärmytan och lägger in mycket luft mellan elementen med innehåll. Mycket omsorg läggs på att få "perfekta" foton och bilder. Det är gärna monokromt eller på sin höjd 2 färger med/utan en accentfärg som dessutom plockas från logot. De känns moderna i den bemärkelsen att teorin kring designprinciper återfinns i var och en av dem.

Övrigt
-----------------------

Skriven av Simon Stjärnerstig och min grupp består av me, myself and I. :)
